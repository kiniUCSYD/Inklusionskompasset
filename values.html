<!DOCTYPE html>

<html lang="en" xmlns="http://www.w3.org/1999/xhtml">
<head>
    <meta charset="utf-8" />
    <title>Værdier</title>
</head>
<body>
    <h1>Værdier - etikken</h1>
    <p>Værdier og værdigrundlag er og har altid været grundlaget for skolens praksis. Værdier er formuleret på mange niveauer - i folkeskoleloven, i den enkelte skoles værdigrundlag og i de værdier, som medarbejdere, børn og forældre kan beslutte sig for, skal være gældende i klassen mv. Hertil er der inden for de sidste 50 år formuleret internationale politikker og hensigter, der også i Danmark er blevet betydningsfulde, som fx Salamanca Erklæringen. Værdier i denne sammenhæng er etiske definitioner og programerklæringer om, hvordan institutioner, som fx skoler, kan bidrage til humanisering af samfundet. I uddannelsessektoren har disse værdier især relateret sig til muligheden for lige adgang til uddannelse og muligheder for deltagelse i læringsfællesskaber. </p>
    <p>Værdien inklusion er et overordnet perspektiv og en måde at tænke på, der knytter sig til det enkelte menneskes syn på, hvad fx hensigten med det at drive skole er, hvad læringsopgaven i forhold til børn er og ikke mindst, hvordan dette mål opfyldes gennem samarbejde, anerkendelse, vejledning mv. Værdier er således den overordnede ramme for vores handlinger.</p>

</body>
</html>